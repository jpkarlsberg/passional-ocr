Es geschicht offt das die Bischoff mit vielen hendlen beladen
feyn / vnd von wegen yrer fheden / auch tzun tzeytten konnen sies
nit / das dan nit seyn soll / mögen des predigens nit gewarten /
sonberlich wan yre bistumb groß seint / dann mögen sie andere
vor sich bestellen / die do predigen. c. Inter cetera de offi. ordina.
Das seynd die bischoff die yres ordenliche ampts vergessen / sint
wordē anīalia vētris. vn sprechen / kōmet vn last vns schlēmen
vnd temmen vnd alßo fur vnd fur güt leben haben. Esai. 56.
