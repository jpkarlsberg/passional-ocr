Antichristi.
Des Antichrists reich ist ganzlich in  ewßerlichem weßen /
was sagt des Bapsts recht anders den ordnung / von kaseln
cleydern /Plattē / feyertagē / weyungē / pfreunden / sectē / monchen
und pfaffen / un̄ nennen sich / yr habe vnd gutter geystlich gutt /
sich allein die Christlich kirche / die pfaffen dz außerwelt volck
gots / gleick sam weren die leyen nicht in der kirchen und gots /
widder alle schrifft / ubir das verbeut er die speyße ehe / wie dan
Paulus vorgesagt hat. Es werden kom̄en vorlogne geyst / und
solche ding vorbieten. 1. Timo. 4.
